---
title: Regulamin świadczenia usług drogą elektroniczną
layout: page
permalink: /regulamin/
---
**www.thewolfsound.com**

**obowiązujący od dnia 9 grudnia, 2024 r.**

**Definicje**

Użyte w niniejszym regulaminie zwroty mają następujące znaczenie:

1. Usługobiorca – osoba fizyczna, osoba prawna albo jednostka organizacyjna nieposiadająca osobowości prawnej, która korzysta lub zamierza korzystać z Usługi Elektronicznej;
2. Strona Internetowa – strona internetowa dostępna pod adresem www.thewolfsound.com;
3. Kodeks Cywilny – ustawa z dnia 23 kwietnia 1964 r. Kodeks cywilny;
4. Usługodawca – Jan Wilczek prowadzący działalność gospodarczą pod firmą WolfSound Jan Wilczek z siedzibą w Katowicach, ul. Huculska 28, 40-736 Katowice, NIP: 6343011851, VIES: PL6343011851;
5. Usługa/Usługa Elektroniczna – usługa świadczona drogą elektroniczną przez Usługodawcę na rzecz Usługobiorcy za pośrednictwem Strony Internetowej oraz Newslettera;
6. Newsletter- biuletyn informacyjny w formie elektronicznej służący do stałej komunikacji z Usługobiorcą zapisanym do listy mailingowej. Newsletter m.in. informuje o tygodniowych aktywnościach Usługodawcy, jego ofercie oraz innych wskazówkach dot. świadczonych przez Usługodawcę usług;
7. Ustawa o prawach konsumenta – ustawa z dnia 30 maja 2014 r. o prawach konsumenta;
8. Ustawa o świadczeniu usług drogą elektroniczną – ustawa z dnia 18 lipca 2002 r. o świadczeniu usług drogą elektroniczną.

**Postanowienia ogólne**

1. Usługodawcą w domenie [www.thewolfsound.com](http://www.thewolfsound.com) jest: Jan Wilczek prowadzący działalność gospodarczą pod firmą WolfSound Jan Wilczek z siedzibą w Katowicach, ul. Huculska 28, 40-736 Katowice, NIP: 6343011851, VIES: PL6343011851.
2. Kontakt z Usługodawcą możliwy jest poprzez adres poczty elektronicznej: contact \[ at \] thewolfsound \[ dot \] com.
3. Akceptacja niniejszego Regulaminu jest dobrowolna, ale konieczna do korzystania z Usługi za pośrednictwem Strony Internetowej.
4. Usługodawca zapewnia ochronę przesyłanych treści cyfrowych i danych poprzez stosowanie środków technicznych i organizacyjnych, w celu ich zabezpieczenia przed ich pozyskaniem przez osoby nieupoważnione. Jednakże Usługodawca wskazuje, iż korzystanie z sieci Internet i usług świadczonych drogą elektroniczną niesie zagrożenie przedostania się do systemu teleinformatycznego i urządzenia Usługobiorcy szkodliwego oprogramowania lub nieuprawnionego uzyskania dostępu do jego danych przez osoby trzecie. W celu zminimalizowania niniejszych zagrożeń, Usługobiorca jest obowiązany stosować odpowiednie zabezpieczenia techniczne, takie jak np. korzystanie z aktualnych wersji oprogramowania, stosowanie silnych i unikalnych haseł, stosowanie oprogramowania antywirusowego.
5. Wszystkie materiały (w tym teksty, grafiki, logotypy) zamieszczone na Stronie Internetowej oraz w ramach Newslettera, są własnością Usługodawcy lub zostały użyte przez niego za zgodą osób trzecich, posiadających do nich prawa autorskie lub prawa własności intelektualnej. Zabronione jest kopiowanie zdjęć i innych materiałów graficznych oraz wszelkich materiałów udostępnionych Usługobiorcy w związku z Usługą, w tym ich udostępnianie w Internecie lub osobom trzecim bez pisemnej zgody Usługodawcy lub innej osoby trzeciej, posiadającej do nich prawa.
6. Zabrania się pobierania treści ze Strony Internetowej oraz wykorzystywania ich do celów marketingowych oraz handlowych. Wykorzystanie wymienionych powyżej materiałów bez pisemnej zgody Usługodawcy lub innej osoby trzeciej, której przysługują prawa autorskie lub prawa własności intelektualnej jest niezgodne z prawem i może stanowić podstawę do wszczęcia postępowania cywilnego oraz karnego przeciwko dopuszczającym się tego procederu.
7. Korzystanie ze Strony Internetowej wymaga, aby urządzenia końcowe i system komunikacji używany przez Usługobiorcę spełniały następujące minimalne wymagania techniczne:
    1. posiadanie komputera lub innego urządzenia z dostępem do sieci Internet;
    1. posiadanie wybranej przeglądarki internetowej w zaproponowanej wersji lub nowszej z włączoną obsługą Java Script, plików cookie oraz technologii Local Storage: Google Chrome 61, Mozilla Firefox 60, Microsoft Edge 16, Opera 48;
    1. posiadanie aktywnego konta poczty elektronicznej (e‑mail) w przypadku chęci korzystania z Newslettera.

**Usługi świadczone drogą elektroniczną**

1. Usługi świadczone przez Usługodawcę drogą elektroniczną za pośrednictwem Strony Internetowej polegają na:
    1. prezentacji treści w formie wpisów zamieszczanych przez Usługodawcę;
    1. umożliwieniu korzystania Usługobiorcy z Newslettera.
1. Korzystanie z Newslettera możliwe jest po:
    1. wskazaniu w zakładce Newsletter na Stronie Internetowej w odpowiednim polu imienia oraz adresu e-mail Usługobiorcy oraz kliknięciu ikony _Subscribe Me to WolfSound’s Email List;_
    1. potwierdzeniu chęci zapisania się do Newslettera poprzez kliknięcie w link potwierdzający, przesłany automatycznie na podany adres poczty elektronicznej.
1. Usługa Newslettera świadczona jest nieodpłatnie przez czas nieoznaczony. Usługobiorca ma możliwość, w każdej chwili i bez podania przyczyny, rezygnacji z Newslettera poprzez wysłanie stosownego żądania na adres e-mail: contact \[ at \] thewolfsound \[ dot \] com lub kliknięcie ikony _Unsubscribe_ w wiadomościach e-mail przesyłanych przez Usługodawcę.
1. Wszelkie nieprawidłowości związane ze świadczeniem Usług drogą elektroniczną przez Usługodawcę lub związane z funkcjonowaniem Strony Internetowej, a także zgłoszenia dotyczące naruszeń Regulaminu, Usługobiorca może zgłaszać w formie wiadomości e-mail na adres: contact \[ at \] thewolfsound \[ dot \] com.

**Zasady korzystania ze Strony Internetowej**

1. Usługobiorca zobowiązany jest w szczególności do:
    1. korzystania ze Strony Internetowej w sposób zgodny z prawem, Regulaminem, zasadami współżycia społecznego, dobrymi obyczajami, mając na uwadze poszanowanie dóbr osobistych oraz praw autorskich i własności intelektualnej Usługodawcy oraz osób trzecich;
    1. wprowadzania danych zgodnych ze stanem faktycznym, niewprowadzających w błąd oraz nienaruszających praw osób trzecich;
    1. korzystania z usług i funkcjonalności udostępnianych przez Usługodawcę w sposób niezakłócający funkcjonowania Usługodawcy i Strony Internetowej;
    1. korzystania z wszelkich treści zamieszczonych w ramach Strony Internetowej oraz Newslettera w zakresie użytku osobistego, względnie komercyjnego oraz naukowego i edukacyjnego z uwzględnieniem źródła pochodzenia treści oraz danych Usługodawcy.
1. Usługodawca informuje, że niedopuszczalne jest podejmowanie przez Usługobiorcę czynności, które mogłyby destabilizować lub zakłócać działanie Strony Internetowej lub Newslettera lub utrudniać do nich dostęp.
1. W przypadku naruszenia przez Usługobiorcę przepisów prawa, postanowień Regulaminu lub zasad Polityki Prywatności, a także w przypadku postępowania przez Usługobiorcę w sposób utrudniający pracę Strony Internetowej lub uciążliwy dla innych Klientów, Usługodawca ma prawo pozbawić Usługobiorcę prawa do korzystania lub ograniczyć mu dostęp do niektórych funkcjonalności Strony Internetowej czy Newslettera.

**Dane osobowe i polityka prywatności**

Administratorem danych osobowych Klientów jest Usługodawca, a szczegółowe zasady przetwarzania danych osobowych zostały opisane w Polityce Prywatności dostępnej na Stronie Internetowej wraz z informacją dotyczącą plików cookies.

**Postanowienia końcowe**

1. Usługodawca realizuje wszelkie prawa Usługobiorców przewidziane w przepisach powszechnie obowiązującego prawa, a w szczególności przewidziane w przepisach Kodeksu cywilnego oraz Ustawy o prawach konsumenta. Postanowienia niniejszego regulaminu nie mają na celu ograniczyć lub wyłączyć jakichkolwiek ich praw wynikających z przepisów prawa.
2. Niniejszy regulamin jest udostępniony na Stronie Internetowej w formie, która umożliwia pozyskanie, odtwarzanie i utrwalanie treści regulaminu za pomocą systemu teleinformatycznego, którym posługuje się Usługobiorca.
3. O wszelkich zmianach niniejszego regulaminu każdy Usługobiorca zostanie poinformowany poprzez informację na Stronie Internetowej, zawierającą zestawienie zmian i termin ich wejścia w życie. W przypadku braku przesłania w terminie 14 dni od daty poinformowania o zmianie regulaminu informacji o braku akceptacji nowej treści regulaminu, uznaje się, iż Usługobiorca akceptuje on wprowadzone zmiany.
4. W sprawach nieuregulowanych w niniejszym regulaminie mają zastosowanie przepisy prawa polskiego powszechnie obowiązującego.
